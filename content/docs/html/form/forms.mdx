---
title: HTML Formalari
description: HTML formasi foydalanuvchi ma'lumotlarini yig'ish uchun ishlatiladi. Foydalanuvchi ma'lumotlari ko'pincha serverga qayta ishlash uchun yuboriladi.
authors:
  - name: Shakhbozbek Usmonov
    telegram: https://t.me/miracleprogrammer
createdAt: 2024-08-23
---

## HTML Formalari

HTML formasi foydalanuvchi ma'lumotlarini yig'ish uchun ishlatiladi. Foydalanuvchi ma'lumotlari ko'pincha serverga qayta ishlash uchun yuboriladi.

**Misol:**
```html
<form>
  <label for="fname">First name:</label>
  <input type="text" id="fname" name="fname" value="John">
  <label for="lname">Last name:</label>
  <input type="text" id="lname" name="lname" value="Doe">

  <input type="submit" value="Submit">
</form>
```

### `<form>` Elementi

HTML `<form>` elementi foydalanuvchi ma'lumotlarini yig'ish uchun HTML formasini yaratish uchun ishlatiladi:

```html
<form>. form elementlari .</form>
```

`<form>` elementi, matn maydonlari, belgilash katakchalari (checkbox), radio tugmalar, yuborish tugmasi kabi turli kirish elementlari uchun konteyner hisoblanadi.

Barcha turli forma elementlari ushbu bo'limda qamrab olingan: **HTML Form Elements**.

### `<input>` Elementi

HTML `<input>` elementi eng ko'p ishlatiladigan forma elementidir.

`<input>` elementi turli ko'rinishlarda namoyon bo'lishi mumkin, bu esa `type` atributiga bog'liq.

Mana ba'zi misollar:

| Tur                       | Tavsif                                                                                          |
| ------------------------- | ----------------------------------------------------------------------------------------------- |
| `<input type="text">`     | Bir qatorda matn kiritish maydonini ko'rsatadi                                                  |
| `<input type="radio">`    | Bir nechta tanlovlardan birini tanlash uchun radio tugmani ko'rsatadi                           |
| `<input type="checkbox">` | Bir nechta tanlovlardan bir yoki bir nechtasini tanlash uchun belgilash katakchasini ko'rsatadi |
| `<input type="submit">`   | Formani yuborish uchun tugmani ko'rsatadi                                                       |
| `<input type="button">`   | Bosilishi mumkin bo'lgan tugmani ko'rsatadi                                                     |

Barcha turli kirish turlari ushbu bo'limda qamrab olingan: **HTML Input Types**.

### Matn Maydonlari

`<input type="text">` elementi bir qatorda matn kiritish maydonini belgilaydi.

**Misol**

Matn kiritish maydonlari bilan forma:

```html
<form>
  <label for="fname">First name:</label><br />
  <input type="text" id="fname" name="fname" /><br />
  <label for="lname">Last name:</label><br />
  <input type="text" id="lname" name="lname" />
</form>
```


<Callout type='warn' title='Eslatma'>
  Formaning o'zi ko'rinmaydi. Shuningdek, kiritish maydonining standart kengligi 20 ta belgi ekanligini ham e'tiborga oling.
</Callout>

### `<label>` Elementi

Yuqoridagi misolda `<label>` elementidan foydalanishga e'tibor bering.

`<label>` tegi ko'plab forma elementlari uchun yorliq belgilaydi.

`<label>` elementi ekranni o'qish moslamalari foydalanuvchilari uchun foydalidir, chunki foydalanuvchi kirish elementiga diqqatni qaratganda, ekranni o'qish moslamasi yorliqni ovoz chiqarib o'qiydi.

`<label>` elementi shuningdek radio tugmalar yoki belgilash katakchalarida (checkbox) kichik joylarni bosish qiyin bo'lgan foydalanuvchilarga yordam beradi, chunki foydalanuvchi `<label>` elementi ichidagi matnni bosganda, radio tugma yoki belgilash katakchasi (checkbox) o'zgaradi.

`<label>` tegininig `for` atributi `<input>` elementining `id` atributiga teng bo'lishi kerak, bu ularni bir-biriga bog'lashga yordam beradi.

### Radio Tugmalar

`<input type="radio">` elementi radio tugmani belgilaydi.

Radio tugmalar foydalanuvchiga cheklangan sonli tanlovlardan BIRIN tanlash imkonini beradi.

**Misol**

Radio tugmalar bilan forma:

```html
<p>Choose your favorite Web language:</p>

<form>
  <input type="radio" id="html" name="fav_language" value="HTML" />
  <label for="html">HTML</label><br />
  <input type="radio" id="css" name="fav_language" value="CSS" />
  <label for="css">CSS</label><br />
  <input type="radio" id="javascript" name="fav_language" value="JavaScript" />
  <label for="javascript">JavaScript</label>
</form>
```

### Belgilash Katakchalari (Checkbox)

`<input type="checkbox">` elementi belgilash katakchasini belgilaydi.

Belgilanadigan katakchalar foydalanuvchiga cheklangan sonli tanlovlardan BIR yoki KO'P tanlash imkonini beradi.

**Misol**

Belgilanadigan katakchalar bilan forma:

```html
<form>
  <input type="checkbox" id="vehicle1" name="vehicle1" value="Bike" />
  <label for="vehicle1"> I have a bike</label><br />
  <input type="checkbox" id="vehicle2" name="vehicle2" value="Car" />
  <label for="vehicle2"> I have a car</label><br />
  <input type="checkbox" id="vehicle3" name="vehicle3" value="Boat" />
  <label for="vehicle3"> I have a boat</label>
</form>
```

### Yuborish Tugmasi

`<input type="submit">` elementi formadagi ma'lumotlarni formani ishlov beruvchi dasturga yuborish tugmasini belgilaydi.

Forma ishlov beruvchi dastur odatda serverda joylashgan va kirish ma'lumotlarini qayta ishlovchi skriptni o'z ichiga oladi.

Forma ishlov beruvchisi formaning `action` atributida ko'rsatiladi.

**Misol**

Yuborish tugmasi bilan forma:

```html
<form action="/action_page.php">
  <label for="fname">First name:</label><br />
  <input type="text" id="fname" name="fname" value="John" /><br />
  <label for="lname">Last name:</label><br />
  <input type="text" id="lname" name="lname" value="Doe" /><br /><br />
  <input type="submit" value="Submit" />
</form>
```

### `<input>` uchun `name` atributi

<Callout type='warn'>
  E'tibor bering, har bir kiritish maydoni `name` atributiga ega bo'lishi kerak, shunda u yuboriladi.

  Agar `name` atributi o'chirilgan bo'lsa, kiritish maydonining qiymati umuman yuborilmaydi.
</Callout>

**Misol**

Ushbu misol "First name" kiritish maydonining qiymatini yubormaydi:

```html
<form action="/action_page.php">
  <label for="fname">First name:</label><br />
  <input type="text" id="fname" value="John" /><br /><br />
  <input type="submit" value="Submit" />
</form>
```
